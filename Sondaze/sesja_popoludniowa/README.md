# Analiza danych sondażowych w R
[Dariusz Szklarczyk Agnieszka Otręba - Szklarczyk, Fundacja Rozwoju Badań Społecznych](www.furbs.org)
## Opis warsztatu 
Wśród badaczy społecznych korzystających używających R do pracy z danymi panuje dość powszechna zgoda, że dużo łatwiej jest w R zbudować np. model regresji liniowej, niż przygotować dane do analizy i wykonać najprostsze, a najpowszechniej stosowane w praktyce analizy, np. rozkłady procentowe dla wielokrotnych odpowiedzi czy tabele krzyżowe. Tymczasem, ze względu na dużą liczbę zmiennych kategorialnych stosowanych w badaniach społecznych, zwłaszcza sondażowych, umiejętność ta jest niezbędna zarówno na etapie wstępnej eksploracji danych, jak i prezentowania prostych zależności. Jednocześnie trudności w przeprowadzeniu prostych, a niezbędnych operacji, skutecznie zniechęcają (niesłusznie!) do nauki R osoby, które przyzwyczaiły się do prostego i błyskawicznego ich sporządzaniu przy pomocy komercyjnych pakietów, takich jak SPSS czy Statistica. Celem warsztatu jest zaprezentowanie najbardziej przydatnych funkcji i pakietów służących przygotowaniu danych z badań sondażowych do analizy (m.in. pakiet dplyr) i analizie danych sondażowych, ze szczególnym uwzględnieniem danych kategorialnych i zależności między nimi (m.in. rozkłady procentowe, wielokrotne odpowiedzi, tabele krzyżowe). Nacisk zostanie również położony na przygotowanie planu analizy. Aby zmaksymalizować użyteczność R w kontekście badań sondażowych, zaprezentowane zostaną również pakiety i funkcje służące do doboru próby (m.in. sampling) oraz ważenia danych sondażowych (weights). Warsztat adresowany jest w szczególności dla badaczy społecznych, politologów, socjologów, badaczy rynku i innych osób, które w pracy zawodowej analizują dane sondażowe i chcieliby zacząć robić to w R, z naciskiem na analizę refleksyjną, niezautomatyzowaną. 
## Plan warsztatu 
1.	Przygotowanie danych do analizy – czyszczenie bazy danych, rekodowanie danych.
2.	Eksploracja danych sondażowych – przygotowanie planu analizy, zestawy wielokrotnych odpowiedzi, statystyki opisowe, wizualizacja danych.
3.	Analiza zależności między danymi sondażowymi – tabele krzyżowe, analiza  korespondencji,  analiza zależności między zmiennymi ilościowymi, tworzenie indeksów.
4.	Dobór próby losowej (prostej, warstwowanej) i ważenie próby (klasyczne oraz rake weights).
## Wymagane pakiety 

dplyr, sampling, weights, questionr, ca, ggplot, gmodels
## Wymagane od uczestników umiejętności i wiedza 
Zapraszamy wszystkie osoby zainteresowane tematem analizy danych sondażowych, społecznych. Mile widziane podstawowe doświadczenie w prowadzeniu badań sondażowych, ankiet itp.
## Wymagania wstępne do wykonania przed warsztatem 
Zainstalowanie R, RStudio. Dane zostaną przekazane w trakcie wartsztatu.
## Język warsztatu 
polski