# Klasyfikacja wieloetykietowa z pakietem R

[Paweł Teisseyre, Instytut Podstaw Informatyki PAN](http://www.ipipan.eu/~teisseyrep/)

## Opis warsztatu 

Celem warsztatów jest przedstawienie problemu klasyfikacji wieloetykietowej oraz pokazanie jak wykorzystać R do modelowania danych z wieloma etykietami. W klasycznym problemie klasyfikacji modelujemy zależność między zmienną odpowiedzi (najczęściej binarną) a zmiennymi objaśniającymi. W klasyfikacji wieloetykietowej rozważamy wiele binarnych zmiennych odpowiedzi jednocześnie. W ostatnich latach  klasyfikacja wieloetykietowa wzbudziła bardzo duże zainteresowanie. Metody klasyfikacji wieloetykietowej są stosowane w wielu dziedzinach, takich jak automatyczna kategoryzacja tekstów, rozpoznawanie obrazów, modelowanie wielozachorowalności (współwystępowanie wielu chorób jednocześnie), przewidywanie skutków ubocznych leków i wiele innych. Podczas warsztatów opowiem o popularnych metodach stosowanych w klasyfikacji wieloetykietowej (takich jak łańcuchy klasyfikatorów). Podczas części praktycznej zajmiemy się analizą rzeczywistych zbiorów danych.  

## Plan warsztatu 

Część 1: teoria (omówienie problemu, przegląd metod). Część 2: analiza danych rzeczywistych.

## Wymagane pakiety 



mldr

## Wymagane od uczestników umiejętności i wiedza 

Podstawowa znajomość metod klasyfikacji i regresji. 

## Wymagania wstępne do wykonania przed warsztatem 

Brak

## Język warsztatu 

polski