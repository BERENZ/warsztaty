# Pakiet igraph - bo grafy są wszędzie tylko dyskretnie

[Michał Wojtasiewicz, Instytut Podstaw Informatyki PAN]()

## Opis warsztatu 

Celem warsztatu jest zaznajomienie uczestników z pakietem igraph oraz podstawowymi technikami uczenia maszynowego w dziedzinie teorii grafów. Uczestnicy poznają metody zapisu struktury grafu, podstawowe operacje na grafach (np. dodawanie i odejmowanie wierzchołków oraz krawędzi, scalanie oraz dzielenie grafów), podstawowe statystyki opisu grafów (np. najkrótsza i najdłuższa droga, planarność, rozkład stopni wierzchołków, średnica grafu, cykliczność, clustering coefficient, najlżejsze drzewo rozpinające). Uczestnicy zapoznają sie z najczęściej używanymi metodami uczenia maszynowego w grafach (np. analiza skupień, systemy rekomendacyjne, kolorowanie grafów).

## Plan warsztatu 

1) Wprowadzenie definicji metryki dyskretnej, wierzchołka, krawędzi, grafu, ścieżki, drogi, cyklu.
2) Wprowadzenie definicji stopnia wierzchołka, wagi krawędzi, planarności i grubości grafu.
3) Wprowadzanie definicji grafu pustego, pełnego acyklicznego, dwudzielnego, dopełnienia grafu.
4) Wprowadzenie metod zapisu grafu: macierz sąsiedztwa, lista krawędzi, macierz incydencji.
5) Wczytanie przykładowego grafu i jego wyświetlenie.
6) Nadanie nazw wierzchołkom oraz wyświetlenie różnych formatów zapisu grafu: macierzy sąsiedztwa, listy krawędzi, macierzy incydencji.
7) Wyliczenie podstawowych statystyk wczytanego grafu.
8) Zapis grafu do pliku.
9) Wygenerownie grafów o zadanych własnościach (np. graf pełny, dwudzielny, losowy).
10) Policzenie statystyk i analiza porównawcza.
11) Scalenie oraz podzielenie grafów według zadanego kryterium.
12) Wprowadzenie definicji sąsiedztwa oraz wyznaczenie drzewa rozpinającego.
13) Przedstawienie problemu analizy skupień oraz algorytmu Louvain.
14) Budowa prostego systemu rekomendacyjnego na wygenerowanym grafie dwudzielnym.
15) Przedstawienie jednego zastosowania kolorowania grafów (np. kolorowanie zwarte do szeregowania zadań).

## Wymagane pakiety 



"igraph", "Matrix", "visNetwork"

## Wymagane od uczestników umiejętności i wiedza 

Podstawowa znajomość języka R oraz logiczne myślenie.

## Wymagania wstępne do wykonania przed warsztatem 

Pobranie przykładowego grafu oraz wymaganych pakietów.

## Język warsztatu 

polski